
# Break the Web

Het Web laten 'breken' door features van het platform bewust uit te zetten. Internet snelheid, afbeeldingen, custom fonts, kleur, muis en JavaScript.

## Context

Deze deeltaak hoort bij sprint 10 User Experience. Dit is een deeltaak die je individueel uitvoert.

In het college S10W1-02-Core-Web-Vitals wordt behandeld wat _performance_ is en hoe je performance kan testen.



## Doel van deze opdracht

Het doel van deze opdracht is om erachter komen dat je misschien aannames hebt die niet kloppen, en om je in te laten leven in de eindgebruiker.


## Uitleg

Onderzoek met een groepje onderstaande _features_. Dat betekent uitvogelen wat het voor impact heeft op de sites die je kent en normaal gebruikt. Kies verschillende sites in je directe omgeving: van je werkgever, lokale vereniging of de cafetaria om de hoek. 

Zoek uit hoe je de _feature_ kan testen. Onderzoek de problemen, cijfers en/of meningen. Bedenk ook hoe je de problemen zou kunnen oplossen. Documenteer je bevindingen en geef een presentatie.


### Features

0. [Performance test & Internet snelheid](#performance-test---internet-snelheid)
1. [Afbeeldingen](#afbeeldingen)
2. [Custom fonts/icon fonts](#custom-fontsicon-fonts)
3. [Kleur & kleurenblindheid](#kleur--kleurenblindheid)
4. [Muis/Trackpad](#muistrackpad)
5. [JavaScript (volledig)](#javascript-volledig)
6. [Content/Ad blockers](#contentad-blockers)

#### Performance test & Internet snelheid
Doe een performance test en onderzoek hoe websites werken als iemand met een hele lage internet snelheid een website bezoekt. 

Analyseer de verschillende metrics voor een Performance test met [Lighthouse](https://developer.chrome.com/docs/lighthouse) of [PageSpeed Insights](https://pagespeed.web.dev). Lees per metric wat het is, wat het meet en hoe je het zou kunnen verbeteren. Bekijk welke _Opportunities_ en _Diagnostics_ zijn gevonden

#### Afbeeldingen
Onderzoek wat er gebeurt als plaatjes niet kunnen worden getoond. 

#### Custom fonts/Icon fonts
Onderzoek wat er gebeurt als custom fonts niet kunnen worden geladen en/of getoond. Of dat een icon font niet goed werkt. Werkt de site nog naar behoren?

#### Kleur & kleurenblindheid
Onderzoek of een website het nog goed doet als er geen kleur kan worden getoond, of als een gebruiker kleurenblind is. 

#### Muis/Trackpad
Onderzoek of je een site nog wel goed kan bedienen als je geen muis of trackpad kan gebruiken.

#### JavaScript (volledig)
Onderzoek wat er gebeurt als JavaScript uit staat, het niet goed doet of wordt geblokkeerd in verband met veiligheids-instellingen. Doet alles het nog? Werk het menu goed? Kun je formulieren nog wel gebuiken?

#### Content/Ad blockers
Onderzoek wat er gebeurt als content en/of ad blockers aan staan. 


## Werkwijze

- Onderzoek met een groepje van 3 alle _features_
- Elke student doet een Performance test en onderzoekt Internet snelheid
- Elke student kiest 2 andere _features_ om te onderzoeken
- Presenteer je bevindingen aan de squad


## Criteria

- [ ] Elke student heeft een performance test uitgevoerd en daarnaast nog minimaal 2 _features_ onderzocht
- [ ] Er is uitgezocht en gedocumeneerd welke problemen de _features_ kunnen veroorzaken (verzamel cijfers, meningen, ervaringen)
- [ ] Er is uitgezocht en gedocumeneerd hoe je dit kunt testen (hoe kun je een _feature_ ‘uitzetten’ in je browser)
- [ ] Er is uitgezocht en gedocumenteerd hoe je de problemen zou kunnen fixen




